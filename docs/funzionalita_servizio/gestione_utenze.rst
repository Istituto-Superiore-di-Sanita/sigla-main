===============
Gestione Utenze
===============

I servizi offerti in merito alla Gestione delle Utenze sono conformi alla normativa vigente dgls. 196/2003 "Codice in materia di protezione dei dati personali", in particolare all'ALLEGATO B "Disciplinare tecnico in materia di misure minime di sicurezza".
Per quanto riguarda i codici di identificazione utilizzati dagli incaricati del trattamento dati, questi devono essere strettamente personali e non possono essere assegnati ad altri incaricati, neppure in tempi diversi. 
In conformità al suddetto dgls è stato predisposto un identificativo personale certificato nel formato nome.cognome (chiamato anche account ufficiale) al quale possono essere assegnati le abilitazioni ai servizi on line dell'Amministrazione Centrale dell'Ente e diversi profili autorizzativi per consentire l’accesso ai vari sottosistemi informativi per effettuare le operazioni di trattamento dei dati. 
Per la gestione dell'account ufficiale utilizzare le procedure interne all'Ente per la sua definizione.
  
Gestione delle utenze del sistema informativo contabile SIGLA
-------------------------------------------------------------
La gestione delle Utenze in Sigla si divide fondamentalmente in due tipologie, oltre all'amministratore generale che può operare su entrambe le tipologie di utenze:
- Utenza Amministratore;
- Utenza Comune.

La prima si riferisce all'utenza affidata a colui che deve gestire gli accessi per uno specifico CDS (ovvero primo livello della struttura organizzativa dell'Ente). L'amministratore di un CDS può creare l'Utenza Comune con un determinato profilo (elenco di funzionalità) e per una determinata Unità Organizzativa (ovvero secondo livello della struttura organizzativa dell'Ente).

I Direttori/Responsabili dei Centri di Spesa (CDS), quindi, nominano un 'Amministratore delle Utenze SIGLA' per le rispettive strutture, utilizzando un "Modulo Nomina Amministratore", che deve essere compilato, firmato e trasmesso all’Amministrazione Centrale dell'Ente, tramite i canali ufficiali previsti, per i seguiti di competenza dei diversi uffici interessati (vd paragrafo 'Nomina Amministratore delle Utenze SIGLA').

Le funzioni di 'Amministratore delle Utenze' per l’Amministrazione Centrale, CDS di tipo SAC, sono svolte dall'Ufficio Bilancio, al quale vanno inoltrate, sempre tramite i canali ufficiali previsti, le richieste di creazione, modifica e disabilitazione di account SIGLA per utenti afferenti alla SAC (vd paragrafo 'Gestione Utenze della SAC').

Ai fini della creazione/modifica di un profilo di accesso a SIGLA:

- l'utente deve essere in possesso dell'account ufficiale (nome.cognome) 
- l'Amministratore delle Utenze di Sigla deve effettuare le necessarie operazioni di configurazione del sistema. 

Consultare Funzionalità :doc:`Amministratore delle utenze del Sistema Contabile<utenza_amministratore>` 
  
Nomina Amministratore delle Utenze di SIGLA per le strutture diverse dalla SAC
------------------------------------------------------------------------------
Tutte le richieste di assegnazione o revoca del profilo 'Amministratore delle Utenze' devono essere inviate tramite i canali ufficiali (helpdesk SIGLA), aprendo una segnalazione nella categoria 'Utenze' --> 'Amministratori Utenze', alla quale deve essere allegato l’apposito modulo, debitamente compilato e firmato dal Responsabile del Centro di Spesa (CDS).
doc:`Modulo nomina Amministratore<nomina_amministratore>`

Gestione utenze della SAC (Struttura Amministrativa Centrale)
-------------------------------------------------------------
Le richieste di creazione, modifica e disabilitazione di account SIGLA per utenti afferenti alla SAC devono essere inviate sempre tramite i canali ufficiali (helpdesk Sigla), aprendo una segnalazione sempre nella categoria 'Utenze' `helpdesk SIGLA <https://helpdesk.amministrazione.cnr.it/sigla/Home.do>`_, ma in questo caso la categoria da utilizzare è “Utenze” --> “Utenze Amministrazione Centrale”. Deve essere allegata una nota a firma del responsabile della struttura di afferenza dell’utente, nella quale è specificato il profilo di accesso che si chiede di abilitare. 

- :ref:`Gestione Amministratore delle Utenze`;
- :ref:`Gestione Utenza Comune`;
- :ref:`Gestione Profili`.
  
  doc:`Modulo nomina Amministratore<nomina_amministratore>`
 
